# recycle-ml
**Recycle with Machine Learning
**
**Διαχωριστής Ανακυκλώσιμων Υλικών
**

Η ανακύκλωση των απορριμμάτων είναι ένα αναπόσπαστο κομμάτι της κυκλικής οικονομίας. Η παρούσα πρόταση στοχεύει στην υλοποίηση ενός μηχανισμού διαχωρισμού αποβλήτων με σκοπό την ανακύκλωση τους. Τα απορρίμματα που εισέρχονται στο σύστημα θα φωτογραφίζονται και θα αναγνωρίζονται από αλγορίθμους μηχανικής μάθησης. Στην συνέχεια θα προωθούνται στον αντίστοιχο κάδο ανάλογα με το υλικό τους. Οι κατηγορίες υλικών που αναγνωρίζονται θα είναι χαρτί, κουτάκια αλουμινίου, και υλικά από πλαστικό όπως είναι μπουκάλια ή καπάκια νερού. Η αναγνώριση θα βασίζεται στην εμφάνιση των αντικειμένων και όχι στο υλικό από το οποίο αποτελούνται. Η συνολική κατασκευή θα αποτελείται από δύο αυτόνομα τμήματα που θα επικοινωνούν ασύρματα μεταξύ τους.
Συγκεκριμένα, η κατασκευή θα αποτελείται από τα εξής τμήματα :
Μπάρα κύλισης για την είσοδο των αντικειμένων στον διαχωριστή. Θα ελέγχεται από ένα Raspberry Pico το οποίο θα ανιχνεύει με έναν αισθητήρα απόστασης πότε υπάρχει ένα νέο αντικείμενο στην είσοδο και θα το προωθεί στο άλλο τμήμα της κατασκευής. Αμέσως μετά την προώθηση του νέου αντικειμένου θα αποστέλλεται σήμα για ενεργοποίηση του δεύτερου μηχανισμού
Μηχανισμός προώθησης των αντικειμένων στους αντίστοιχους κάδους ανακύκλωσης. Θα ελέγχεται από ένα Raspberry Pi Zero W και θα χρησιμοποιεί μία φωτογραφική μηχανή για την αναγνώριση του αντικειμένου. Στην συνέχεια, με την χρήση δύο κινητήρων servo θα προωθεί το ανακυκλώσιμο αντικείμενο στον αντίστοιχο κάδο.

Για την υλοποίηση του μηχανισμού απαιτούνται τα παρακάτω υλικά.
Raspberry Pi Zero W (20 ευρώ)
Κάρτα μνήμης 32 GB (SD card) (12 ευρώ)
Τροφοδοτικό για Raspberry Pi (10 ευρώ)
Θήκη για Raspberry Pi Zero W (7 ευρώ)
Φωτογραφική μηχανή για Raspberry Pi (30 ευρώ)
Πλακέτα επέκτασης για Raspberry Pi για την διαχείριση κινητήρων Servo (20 ευρώ)
Δύο κινητήρες Servo (10 ευρώ)
Raspberry Pico (7 ευρώ)
Πλακέτα επέκτασης για για την διαχείριση του κινητήρα DC (6  ευρώ)
Κινητήρας DC (10 ευρώ)
Αισθητήρας απόστασης (4 ευρώ)
PLA για την εκτύπωση τμημάτων της κατασκευής (30 ευρώ)
Διάφορα ηλεκτρονικά (καλώδια σύνδεσης, αντιστάσεις, μπαταρίες, κτλ) (14 ευρώ)

Εκτιμώμενο κόστος : 180 ευρώ
